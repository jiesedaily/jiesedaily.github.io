为人处世篇（三）

1.正如孟子所言：“居天下之广居，立天下之正位，行天下之大道。得志，与民由之；不得志，独行其道。富贵不能淫，贫贱不能移，威武不能屈，此之谓大丈夫。”

2.真正的男人应该是胸怀天下，坚强勇敢，坦荡正直，忠诚信义，大气浩然，具有使命感，勇于担当，乐于承担家庭责任和社会责任的人。

3.老当益壮，宁移白首之心？穷且益坚，不坠青云之志。

4.
大其心。容天下之物。
虚其心。受天下之善。
平其心。论天下之事。
潜其心。观天下之理。
定其心。应天下之变。

5.清明以养吾之神。

6.刚大以养吾之气。

7.果断以养吾之才。凝重以养吾之器。

8.宽裕以养吾之量。

9.浑厚以养大。

10.以虚养心。以德养身。以仁养天下万物。以道养天下万世。涵养冲虚。便是身世学问。

11.一动于欲。欲迷则昏。一任乎气。气偏则戾。

12.治心如治病。

13.人心如明镜。全体浑是光明。

14.应事接物。常赢得心中有从容闲暇时。才见涵养。若应酬时劳扰。不应酬时牵挂。极是吃累的。

15.人之心胸。多欲则窄。寡欲则宽。人之心境。多欲则忙。寡欲则闲。人之心术。多欲则险。寡欲则平。人之心事。多欲则忧。寡欲则乐。人之心气。多欲则馁。寡欲则刚。

16.宜静默。宜从容。宜谨严。宜俭约。四者切己良箴。忌多欲。忌妄动。忌坐驰。忌旁骛。四者切己大病。

17.君子之心。不胜其小。而器量涵盖一世。小人之心。不胜其大。而志意拘守一隅。

18.世路风霜。吾人炼心之境也。世情冷暖。吾人忍性之地也。

19.自古大智大勇，必能忍小耻小忿。

20.谦退是保身第一法。安详是处事第一法。涵容是待人第一法。洒脱是养心第一法。

21.自处超然。处人蔼然。无事澄然。有事崭然。得意淡然。失意泰然。（非有盛养者不能。）

22.天地间真滋味。惟静者能尝得出。天地间真机括。惟静者能看得透。

23.动则万理皆昏。静则万理皆澈。静之一字。十二时离了一刻不得。才离便乱了。

24.有才而性缓。定属大才。有智而气和。斯为大智。

25.气忌盛。心忌满。才忌露。

26.有作用者。器宇定是不凡。有智慧者。才情决然不露。

27.意粗性躁，一事无成。

28.人性褊急则气盛。气盛则心粗。心粗神则昏。其处事也。不能再思。其与人也。不能三反。其治家也。不能百忍。乖舛缪戾。可胜言哉。

29.心平气和，千祥骈集。

30.吕新吾云：心平气和四字。非有涵养者不能。

31.陈榕门云：定火工夫。不外以理制欲。理胜则气自平矣。

32.世愈烦恼处。要耐得下。世事纷扰处。要闲得下。胸怀牵缠处。要割得下。境地浓艳处。要淡得下。意气忿怒处。要降得下。

33.以和气迎人。则乖诊灭。以正气接物。则妖氛消。以浩气临事。则疑畏释。以静气养身。则梦寐恬。

34.观操存在利害时。观精力在饥疲时。观度量在喜怒时。观镇定在震惊时。

35.大事难事看担当。逆境顺境看襟度。临喜临怒看涵养。群行群止看识见。

36.轻当矫之以重。浮当矫之以实。褊当矫之以宽。执当矫之以圆。傲当矫之以谦。肆当矫之以谨。奢当矫之以俭。

37.贪当矫之以廉。私当矫之以公。放言当矫之以缄默。好动当矫之以镇静。粗率当矫之以细密。躁急当矫之以和缓。怠惰当矫之以精勤。刚暴当矫之以温柔。浅露当矫之以沉潜。谷刻当矫之以浑厚。

38.富贵。怨之府也。才能。身之灾也。声名。谤之媒也。欢乐。悲之渐也。（只是常有惧心。退一步做。见益而思损。持满而思溢。则免于祸。）

39.经一番挫折。长一番识见。容一番横逆。增一番器度。省一分经营。多一分道义。

40.不自重者取辱。不自畏者招祸。不自满者受益。不自是者博闻。有真才者。必不矜才。有实学者。必不夸学。

41.盖世功劳。当不得一个矜字。弥天罪恶。最难得一个悔字。

42.大著肚皮容物。立定脚跟做人。实处著脚。稳处下手。

43.物忌全胜。事忌全美。人忌全盛。

44.四海和平之福。只是随缘。一生牵惹之劳。总因好事。

45.风狂雨骤时。立得定才是脚跟。

46.步步占先者。必有人以挤之。事事争胜者。必有人以挫之。

47.能改过则天地不怒。能安份则鬼神无权。

48.明莫明于体物，吉莫吉于知足。――曾国藩

49.真圣贤决非迂腐，真豪杰断不粗疏，龙吟虎啸，凤翥鸾翔，大丈夫之气象。

50.谦、美德也。默、懿行也。

51.小人只怕他有才，有才以济之，流害无穷。

52.多静坐以收心。寡酒色以清心。去嗜欲以养心。玩古训以警心。悟至理以明心。

53.拙字可以寡过，缓字可以免悔，退字可以远祸。

54.欲做精金美玉的人品。定从烈火中锻来。思立揭地掀天的事功。须向薄冰上履过。

55.人以品为重，若有一点卑污之心，便非顶天立地汉子。

56.品以行为主。若有一件愧怍之事。即非泰山北斗品格。

57.丈夫之高华，只在于功名气节，鄙夫之炫耀。但求诸服饰起居。

58.君子之事上也，必忠以敬，其接下也，必谦以和。小人之事上也，必谄以媚，其待下也，必傲以忽。

59.小人专望人恩，恩过辄忘，君子不轻受人恩，受则必报。

60.处众以和，贵有强毅不可夺之力，持己以正，贵有圆通不可拘之权。

61.内刚不可屈，而外能处之以和者。

62.谨家规，崇俭朴，教耕读，积阴德，此造福地。

63.省嗜欲，减思虑，戒忿怒，节饮食，此养身也。

64.以仁养天下万物，以道养天下万世。

65.涵养冲虚。便是身世学问。[刘念台云，涵养全得一缓字，凡语言动作皆是，刘直斋云，存心养性，须要耐烦，耐苦，耐惊，耐怕，方得纯熟。]

66.德量自隐忍中大。

67.人心一念之正。而神在其中焉。因而鉴察之。呵护之。上至于父母。下至于儿孙。必致其福而后已。故正心即是神。

68.人心一念之邪。而鬼在其中焉。因而欺侮之。播弄之。昼见于形像。夜见于梦魂。必酿其祸而后已。故邪心即是鬼。

69.念念存本心，其后必昌。

70.多积阴德，诸福自至。

71.非读书不能入圣贤之域，非积德不能生聪慧之儿。

72.存一点天理心。

73.善为至宝。一生用之不尽。心作良田。百世耕之有余。

74.群居守口。独坐防心。知足常乐。能忍自安。穷达有命。吉凶由人。

75.圣人敛福。君子考祥。作德日休。为善最乐。开卷有益。作善降祥。崇德效山。

76.执法如山。守身如玉。爱民如子。去恶如仇。

77.治家严。家乃和。居乡恕。乡乃睦。

78.父慈子孝，兄友弟恭，夫义妇顺，此和气之最难得者。

79.未有和气萃焉而家不吉昌者。

80.攻人之恶毋太严，要思其堪受。教人以善毋过高，当使其可从。

81.出一个大伤元气进士，不如出一个能积阴德平民。

82.宽厚之人，吾师以养量。

83.观富贵人。当观其气概。如温厚平和者。则其荣必久而其后必昌。观贫贱人。当观其度量。如宽宏坦荡者。则其福必臻而其家必裕。

84.先去私心，而后可以治公事。

85.径路窄处，留一步与人行。滋味浓时，减三分让人尝。

86.人之谤我也，与其能辩，不如能容。人之侮我也，与其能防，不如能化。

87.何以息谤，曰无辩。何以止怨，曰不争。

88.必有容，德乃大。必有忍，事乃济。

89.世事让三分。天空地阔。心田培一点。子种孙收。

90.欲成家业。宜凡事上吃亏三分。

91.作贱五谷，非有奇祸，必有奇穷。 

92.谦卦六爻皆吉。恕字终身可行。

93.孝子百世之宗。仁人天下之命。

94.天下第一种可敬人。忠臣孝子。天下第一种可怜人。寡妇孤儿。

95.形之正。不求影之直而影自直。声之平。不求响之和而响自和。

96.厚福者必宽厚。宽厚则福益厚矣。

97.存心厚则寿夭祸福之所由分也。

98.有力量济人谓之福。

99.入瑶树琼林中皆宝，有谦德仁心者为祥。

100.作德日休，是谓福地；居易俟命，是谓洞天。――《格言联璧》






